---
order: 2
title: A fala de Valdeorras e do Bierzo protagonizan unha xornada sobre a lingua na Rúa
descripcion: A primeira actividade da Fundación Florencio Delgado Gurriarán neste 2025 será o sábado 29 de marzo cunha xornada cultural dedicada á fala valdeorresa.
thumb: /media/actividades/2/thumb.jpg
tags:
  - xornadas
---

![imaxe do evento](/media/actividades/2/A-Rua_Aula-Avenida_03.jpg)

A primeira actividade da Fundación Florencio Delgado Gurriarán neste 2025 será o **sábado 29** de marzo cunha xornada cultural dedicada á fala valdeorresa. A cita comeza ás 11.30 horas no Centro Cultural Avenida da Rúa —onde xa se realizaron as xornadas culturais do 2022 (na imaxe)— cunha sesión titulada **A fala valdeorresa e do Bierzo**.

Na sesión intervirán a filólogas e investigadora Noelia Estévez Rionegro, natural da Rúa, quen introducirá o seu traballo Fraseoloxía do noroeste de Valdeorras, e máis Sara Rodríguez Fernández, nacida en Carracedelo e autora do Dicionario do Galego no Bierzo. Tras as súas palestras, no evento presentarase a **plataforma en liña do dicionario de valdeorrés** que a Fundación leva meses desenvolvendo e que conta cunha axuda específica da Secretaría Xeral de Política Lingüística da Xunta de Galicia.

![cartaz](/media/actividades/2/FFDG_A-fala-valdeorresa_cartaz_.jpg)

Como segunda parte da xornada, ás 13 horas haberá unha **visita a unha adega e cova tradicional da Rúa** para facer unha inmersión no léxico do viño. A visita será na zona de covas do Porto da Costa, en Vilela, e contará coa colaboración dos viticultores Pío González Rodríguez e Celia Martínez Díaz.

Esta parte do evento, se ben é gratuíto, require inscribirse neste [FORMULARIO](https://docs.google.com/forms/d/e/1FAIpQLSfs1xYWOIWCXVKvvLyo6iJSfhPh__5BwtlMclPndMBuTio_2w/viewform?usp=header) xa que as prazas son limitadas. O acceso ás palestras é libre ata completar aforo.
