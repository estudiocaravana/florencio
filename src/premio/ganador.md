---
order: 1
title: Aleixandre Lago, gañador do V Premio de Poesía FDG
ancla: O Gañador
---

![Aleixandre Lago Barcala recibe o premio do alcalde do Bolo](/media/O-ganador-Aleixandre-Lago-Barcala-recibe-o-premio-do-alcalde-do-Bolo_01-1024x576.jpg)

Aleixandre Lago Barcala (A Coruña, 1992) resultou o gañador do V Premio de Poesía Florencio Delgado Gurriarán convocado pola Fundación que leva o nome do poeta do Córgomo. O premio foi desvelado o sábado 26 de outubro nun encontro celebrado no Bolo e ao que acudiron tamén os outros poetas finalistas, Daniel Barral e Benjamín Vidal. Os tres autores tiveron ocasión de recitar os seus poemas nun evento conducido polo actor e músico valdeorrés Paco Campos e no que tamén interveu o músico Raúl Diz, membro do xurado.
