---
termo: Choupín

definicion: "Cogomelo comestible, con sombreiro cuberto de escamas pardas,interior laminado e pé delgado cun anel móbil."

exemplo: "«¡Andar o «bago relú», <br> ós hérbedos i os choupís, <br> e deitarse ó «ventestate» <br> ó xeito dos lampantís!”». <br>Florencio Delgado Gurriarán, poema <em>Córgomo de Valdeorras</em>."

categoria: Substantivo
campo: Alimentación
localizacion: Córgomo

informantes: Florencio Delgado Gurriarán, Leandro Carré Alvarellos (1951), Xosé Lois Franco Grande (1972), Elixio Rivas Quintas (1978),

foto:
  - item: /media/termos/choupin-1.webp
    lenda: Diego Crespo Trincado
  - item: /media/termos/choupin-2.webp
    lenda: Diego Crespo Trincado
---

Esta palabra non parece de uso exclusivo de Valdeorras pero si que ten unha fonda pegada na fala da comarca. Aparece en varios dicionarios coa acepción de _fungo_ ao lado de acepcións como _foguete_ ou _tipo de medida_.

Xosé Luís Franco Grande recóllea nun epistolario entre Florencio e Laureano Prieto quen viviu parte da súa vida na comarca de Viana do Bolo. Castro e Freire, nunha guía de setas, localizan a palabra no veciño concello de Quiroga, e Benigno Fausto Galdo, recolle a palabra como propia da nosa comarca.

Se revisamos outros autores galegos vemos que foi usada por varios autores con dispar procedencia: Ramón Otero Pedrayo (Ourense), Francisco Barxa Iglesias (Vilardevós), Lois Tobío Campos (Brión) e Camilo Cao Martínez (Celanova).
