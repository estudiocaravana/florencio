---
termo: Gandaia
definicion: "Reunión social na que hai música e baile, festa, foliada."
exemplo: "Ao chega-la noite/ de tornar se lembra/ porque ten gandaia/ e non quer perdela."
localizacion: "Córgomo"
categoria: Substantivo
campo: as festas
foto:
  - item: /media/termos/gandaia.webp
    lenda: Cristina de la Torre
audio:
informantes: "Florencio Delgado Gurriarán"
---

Termo recollido pola RAG como GANDAINA “Diversión buliciosa”. Nos dicionarios tradicionais atopamos o termo ou a variedade “gandaya” co significado de “Tuna”. En Valdeorras recollémola co significado de “algarabía, festa” nunha forma na que o -n- intervocálico desaparece.
En Florencio aparece no poema Muiñada : “ao chega-la noite/ de tornar se lembra/ porque ten gandaia/ e non quer perdela.”

Franco Grande, remite a GANDAINA
Só Constantino García González (1985) recolle “gandaina” co significado de “(Bur.), gandallada (Cab.) diversión.” en Valdeburón (León) e A Capela (Coruña).
X. Filgueira Valverde, L. Tobío Fernandes, A. Magariños Negreira e X. Cordal Carús (1926) recollen o verbo “gandaiar” (Holgazanear, vagabundear, andar de gandaya.): [ilg.usc.gal](https://ilg.usc.gal/ddd/ddd_pescuda.php?lang=gl&pescuda=gandaiar&tipo_busca=lema8)
[DdD](https://ilg.usc.gal/ddd/ddd_pescuda.php?lang=gl&pescuda=gandaia&tipo_busca=lema)
En castelán, no DLE recóllese“gandaya” (desus. tuna ‖ vida libre y vagabunda.). “Gandaia” sería unha galeguización do termo castelán.
