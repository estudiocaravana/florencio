---
termo: Gandaia

definicion: "Reunión social na que hai música e baile, festa, foliada."

exemplo: "- <em>A noite de San Xoán sempre vai de gandaia a Baxeles, haiche moita festa alí.</em><br><br>- <em>«(...) ao chega-la noite <br> de tornar se lembra <br> porque ten gandaia <br> e non quer perdela.(...)»</em>.<br>
Florencio Delgado Gurriarán, poema <em>Muiñada</em>."

categoria: Substantivo
campo: Festas
localizacion: Córgomo

informantes: Florencio Delgado Gurriarán

foto:
  - item: /media/termos/gandaia.webp
    lenda: Cristina de la Torre
---

Termo recollido pola RAG como _gandaina_ co significado de _diversión buliciosa_. A palabra presente na nosa fala perdeu ese -n- intervocálico na derradeira sílaba.
Na maioría dos dicionarios consultados atopamos _gandaia_ ou _gandaya_ co significado de _tuna_. Constantino García González recolle _gandaina_ co significado de _diversión_ en Valdeburón (León) e A Capela (A Coruña). Xosé Filgueira Valverde recolle o verbo _gandaiar_ como _vagabundear ou folgar_.
