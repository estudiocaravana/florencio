---
termo: Ralbar
definicion: "1. Movemento vertical dun obxecto ou persoa, chimpo.<br>
  2. Subir por unha superficie usando as mans e pés, gabear."
exemplo: Os bolos ralban louxados/ a bóla ralba penedos/ É que xogan, mau a mau/O Severino e o Ferros
localizacion: Córgomo, A Rúa
categoria: verbo
campo:
foto:
audio:
informantes: "Florencio Delgado Gurriarán"
---

O termo aparece en varios dicionarios co significado de “saltar”en Rodríguez González ou en Franco Grande. Cobo Rodríguez localízaa nos concellos do Barco, Carballeda e Rubiá. Atopamos un exemplo deste uso no ourensán Xosé Cid Cabido nado en Xunqueira de Ambía. Álvarez Pousa recolle o significado de “correr ás presas” propia da zona de Viana. Tamén se recolle un significado distinto, acepción 2, na que o siginificado se achega a “gatuñar” no concello da Rúa.
En Florencio atopámolo no poema Córgomo de Valdeorras:” Os bolos ralban louxados,/ a bola ralba penedos…/ ¡É que xogan, mau a mau,/ o Severino i o Ferros!”

Rodríguez González (1958-1961):Saltar, brincar, sentir un movimiento impulsivo.
Franco Grande (1972): Saltar, brincar, sentir un movimiento impulsivo.
[Exemplos no TILG](https://ilg.usc.es/TILG/gl/search/simple)
