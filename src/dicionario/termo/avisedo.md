---
termo: Avisedo

definicion: "Terreo no que non acostuma dar o sol, sombrío."

exemplo: "- <em>Todo o que plantes no avisedo morrerá por falla de sol.</em><br><br>-<em>«(...) No soalleiro louro de laranxas, <br> roxo de balsaís e sangradeiros, <br> doce de mel, cinsento de oliveiras…. <br> e a tanger os axóuxeres dos conchos <br> e broslado de felgas, no abisedo.(...)»</em> <br>Florencio Delgado Gurriarán, poema <em>Saúdo a Otero Pedrayo</em>."

categoria: Substantivo
campo: Terreo
localizacion: Córgomo

informantes: Florencio Delgado Gurriarán.
---

A forma aceptada pola Real Academia Galega é _Avesedo_ coa variante _avesío_ e todo apunta a que se trata da canónica, mentres que a forma _avisedo_ é unha forma dialectal da comarca de Valdeorras.

No dicionario de Carré Alvarellos aparece como _declive de un monte hacia la parte norte_, definición que nos daría a pista do significado deste substantivo. Francisco Cobo Rodríguez recolle as variantes _avesío_ e _avisíu_. Concepción Álvarez Pousa catalógaa como unha influencia externa ao valdeorrés.
