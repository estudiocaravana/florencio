---
termo: cochar

definicion: "1: No xogo dos birlos, non chegar a bóla á liña de sinal. <br>2: No xogos das bólas facer un mal lanzamento."

exemplo: "«En Córgomo non cochamos/nin cos bolos, nin cás mozas».<br>
Florencio Delgado Gurriarán, poema <em>Córgomo de Valdeorras.</em>"

categoria: Verbo  
campo: Xogos populares  
localizacion: Córgomo, Portela de Vilamartín  
informantes: Florencio Delgado Gurriarán, Xosé Lois Franco Grande (1972), Elixio Rivas Quintas (1978), Concepción Álvarez Pousa e Francisco Cobo.

audio:
  item: /assets/audio/cochar.mp3
  lenda: Varón adulto (1960, Portela, Vilamartín) Vive no Barco de Valdeorras.

---

Este termo aparece nalgúns dicionarios antigos de galego co significado de: tapar, cubrir, quitar a maleza, retirar do lume, etc. A recollida co significado relativo ao xogo foi feita por Xosé Lois Franco Grande en Valdeorras e por Elixio Rivas Quintas en Viana do Bolo. Máis recentemente, Concepción Álvarez Pousa e Francisco Cobo acéptanna en sendos artigos como unha palabra propia da comarca de Valdeorras.
Nos versos de Florencio atopamos as dúas acepcións, como _xogo fallido que non chega a bo termo_ e co significado extendido de _fallar, non atinar nalgo_.
