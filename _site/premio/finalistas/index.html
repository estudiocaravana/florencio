<p><img src="/media/daniel.png" alt="Daniel Barral"></p>
<h3>Daniel Barral</h3>
<p>Daniel Barral (Vigo, 1997) é licenciado en Filosofía pola Universidade de Barcelona. Actualmente traballa como profesor de Filosofía no ensino secundario galego. Aparte do seu traballo en poesía e narrativa, colabora con diversos medios de comunicación galegos e mantén o blogue danielbarral.fala.gal</p>
<p>Ten gañado premios literarios como o Manuel Murguía de narración breve do 2019 por A casa das Castrouteiro e o VII certame Literario Mazarelos da USC en 2021 con O livro de Liu Changqing. Outra da súa obra publicada é Dialética, de Editorial Medulia.</p>
<hr>
<p><img src="/media/benja.png" alt="Benjamín Vidal"></p>
<h3>Benjamín Vidal</h3>
<p>Benjamín Vidal (Baiona, 1996) É graduado en Filoloxía Clásica pola Universidade de Santiago de Compostela, onde realiza a súa tese de doutoramento en fonoloxía das linguas tocarias. Dí del mesmo que leu por primeira vez a Safo con dezasete anos e agora, con vinte e oito aínda non se sobrepuxo. Tamén con dezasete coñeceu os asteriscos da lingüística histórica e decidiu que dedicaría a vida toda a estudar linguas mortas sen rexistro escrito.</p>
<p>A súa obra viu a luz na antoloxía Poesía galega novísima (Editorial Urutau) e nos números 42 e 43 da revista Dorna, Expresión Poética Galega. Tamén foi premiado no IV Concurso literario Mazarelos e recibiu o accésit compartido no XXVI Certame Francisco Añón de poesía.</p>
<hr>
<p><img src="/media/aleixandre_min.png" alt="Aleixandre Lago Barcala"></p>
<h3>Aleixandre Lago Barcala</h3>
<p>Aleixandre Lago Barcala (A Coruña, 1992) Cursou estudos de Filosofía e Filoloxía clásica. Colaborou como tradutor e axudante de dirección na compañía Teatro do Atlántico.</p>
<p>Como escritor, resultou finalista do Premio de Poesía Díaz Jácome na súas XV e XX edicións. Ten publicado o libro Cartafol de Miraxes, gañador do XXIV Certame Literario de Vilalba no 2018.</p>
